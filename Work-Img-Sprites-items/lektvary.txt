o polínka
x křesadlo
x kotlík
o mrvomíza
o nůž
- salát
- šváb
- švábí oči
o výměšek plísňáčka
- skleněná tyčinka
- houba čistivka
o sliz tlustočerva
x hmoždíř
- čistící lektvar
o duběnky
- destilovaná voda
- tinktura
- arabská guma
o zelená skalice
o inkoust
- léčivý lektvar
- athelas - rozkvetlý
- rozmarýn - sušený
o jitrocel vzrostlý
o struhadlo
o cukr
o dóza







tlustočerv
plísňáček



------------------------------------------------------------------------------------


Obsah
Co je dobré znát
Čistící lektvar
Inkoust
Léčivý lektvar
Lektvar proti horečce
Lektvar proti choleře
Lektvar proti otravě
Lektvar proti průjmu
Odvar z mandragory
Ochranný odvar
Posilující lektvar


CO JE DOBRÉ ZNÁT

Jak se zapaluje oheň
Polínka položíte na zem a poodstoupíte. Máte-li v pásku křesadlo, objeví se vám v očičku vedle polínek „zapálit“. Po kliknutí na tento příkaz se oheň rozhoří. Nyní je možné už bez nebezpečí vstoupit na plamínek. Jakmile to uděláte, objeví se vám opět v očičku další příkaz, a to „položit kotlík“. Po položení je již možné do kotlíku vkládat vše, co potřebujete.

Jak se získá mrvomíza
Mrvomíza se seženete ve skleníku u mimbulus mimbletonia. Přistoupíte k ní a píchnete do ní nožem. Vytryskne mrvomíza, kterou je posbíráte do sklenic se zátkou. Je možné získat 1–4 sklenice mrvomízy.

Jak se získá sliz tlustočerva
Vypěstujte si ze semínka salát. Ten položte poblíž tlustočerva. Choďte tiše kolem a čekejte, až se tlustočerv nažere. Při pohybu vylučuje sliz, který nasbírejte do připravených skleněných lahviček. Je možné získat 1–3 lahvičky slizu.

Jak se získají švábí oči
Nůž vyměňte za hůlku. Potom klikněte na ruku v horní liště, tím se švábovi vypíchnou oči. V opasku musíte mít dvě volná místa (na oči a na švába bez očí). Druhou možností je oči zakoupit v obchodě. Dejte si ale pozor, do některých lektvarů se používá jen jedno oko, do některých oboje!

Jak se získá výměšek plísňáčka
Výměšek plísňáčka se sbírá do skleněných lahviček. Plísňáčka je možné najít v odpadkových koších.



ČISTÍCÍ LEKTVAR
Potřebné pomůcky: nůž, polínka, kotlík, skleněná tyčinka na míchání lektvarů, jedna skleněná lahvička
Přísady: houba čistivka, 1x švábí oči, výměšek plísňáčka, sliz tlustočerva
Postup: Vypíchněte švábovi oči (použijete jen jedno). Zapalte polínka a položte na ně kotlík. Do kotlíku dejte houbu čistivku, švábí oko, výměšek z plísňáčka, sliz tlustočerva, zamíchejte a nechte vařit. Po vychladnutí přelijte do lahvičky.
Použití: Lektvar se pije. Odstraňuje zápach.


INKOUST
Potřebné pomůcky: hmoždíř s tloučkem, kotlík, skleněná tyčinka na míchání lektvarů
Přísady: duběnky, destilovaná voda, tinktura, arabská guma, zelená skalice
Postup: Duběnky rozdrťte v hmoždíři. Do kotlíku nalijte destilovanou vodu a přidejte duběnky, tinkturu, arabskou gumu a zelenou skalici. Zamíchejte skleněnou hůlkou. Hotový inkoust nalijte do lahviček.


LÉČIVÝ LEKTVAR
Potřebné pomůcky: hmoždíř, kotlík, skleněná tyčinka na míchání lektvarů, tři skleněné lahvičky
Přísady: rozkvetlý athelas, destilovaná voda, sušený rozmarýn a vzrostlý jitrocel (ještě před květem)
Postup: Athelas rozdrťte v hmoždíři. Drť nasypte do kotlíku, přidejte destilovanou vodu, vzrostlý jitrocel a sušený rozmarýn. Zamíchejte a nechte louhovat. Potom slijte do tří skleněných lahviček. Každá lahvička vám dá 10 životů.
Použití: Přidává životy.


LEKTVAR PROTI HOREČCE
Potřebné pomůcky: struhadlo, kotlík, skleněná tyčinka na míchání lektvarů, dóza
Přísady: česnek, cukr, destilovaná voda
Postup: Nastrouhejte česnek (koupený nebo vypěstovaný; sbírá se po odkvetení, ale před vysemením). Povařte česnek s destilovanou vodou a cukrem. Odvar slijte do dózy.


LEKTVAR PROTI CHOLEŘE
Potřebné pomůcky: nůž, hmoždíř, mlýnek, 2x polínka, křesadlo, kotlík, skleněná tyčinka na míchání lektvarů, dóza
Přísady: švábí oči, stínka, kuřecí pařát, chitinový krunýř, popel, olivový olej, mrvomíza, slepičí vejce, spiritus
Postup: Spalte jedny polínka na popel. Vyloupněte švábovi oči, stínku rozdrťte v hmoždíři, rozemelte kuřecí pařát a chitinový krunýř. Do kotlíku vložte švábí oči, rozdrcenou stínku, mletý kuřecí pařát, mletý chitinový krunýř, popel a olivový olej. Zamíchejte a nechte louhovat. Po vylouhování odeberte vzniklý odpad a vyhoďte ho. K usazenině v kotlíku přidejte mrvomízu, slepičí vejce a spiritus. Opět zamíchejte a nechte znovu louhovat. Hotový lektvar opatrně přelijte do dózy.


LEKTVAR PROTI OTRAVÁM
Potřebné pomůcky: nůž, struhadlo, polínka, kotlík, skleněná tyčinka na míchání lektvarů, tři skleněné lahvičky
Přísady: ocas ještěrky, muchomůrka, kořen rdesna, studené mléko, jed jedometa, skořice
Postup: Nožem uřízněte ještěrce ocas, ještěrku nechte běžet. Nastrouhejte kořen rdesna. Zapalte polínka, položte na ně kotlík a do něho nalijte mléko. Přidejte ocas ještěrky, muchomůrku, nastrouhaný kořen rdesna, jed jedometa a skořici. Zamíchejte a nechte vařit. Vzniklým lektvarem naplňte lahvičky.
Použití: Léčí při otrávení. Aplikuje se po požití jedu nebo uštknutí jedovatým tvorem. Neslouží jako prevence!


LEKTVAR PROTI PRŮJMU
Potřebné pomůcky: struhadlo, kotlík, polínka, křesadlo, skleněná tyčinka na míchání lektvarů, dvě skleněné lahvičky
Přísady: 2x destilovaná voda, maranta třtinová, usušený kořen mochny přímé, usušený kořen proskurníku lékařského, usušená kůra skořicovníku cejlonského 
Postup: Do kotlíku dejte nastrouhanou marantu s destilovanou vodou a zamíchejte. Vytvořenou pastu si dejte zatím do pásku. 
Zapalte pod kotlíkem oheň. Do kotlíku vhoďte byliny, nalijte destilovanou vodou a zamíchejte. Až byliny povaříte, přidejte do připraveného polotovaru pastu z maranty a ještě jednou dobře promíchejte. Slijte do dvou skleněných lahviček.
Použití: Zastavuje průjem.


ODVAR Z MANDRAGORY
Potřebné pomůcky: struhadlo, kotlík, polínka, křesadlo, skleněná tyčinka na míchání lektvarů, skleněná lahvička
Přísady: mandragora, destilovaná voda
Postup: Vypěstujte si mandragoru a vytrhněte ve stavu vzrostlém. Nastrouhejte a dejte ji do kotlíku spolu s destilovanou vodou. Povařte na ohni. Potom slijte do lahvičky.

Pozor! Při vytahování mandragory ze země, jejím přenášení a strouhání je nutné mít na uších sluchátka. Ta se sundávají tak, že si otevřete batoh a v horním poli s postavou čaroděje kliknete na obrázek sluchátek. Při nošení sluchátek nic neuslyšíte, ani sonory, ani normální hovor. Také dbejte na to, abyste při přenášení mandragory nenarazili na někoho dalšího, protože ten by okamžitě omdlel. Křik mandragory je opravdu velmi silný a nepříjemný.


OCHRANNÝ ODVAR
Potřebné pomůcky: kotlík, skleněná tyčinka na míchání lektvarů, velká sklenice s korkem
Přísady: destilovaná voda, borové jehličí, sušený kmín luční, čerstvý vavřín, sušená bazalka, sušený anýz
Postup: Do kotlíku nalijte destilovanou vodu a přidejte borové jehličí, kmín, vavřín, bazalku a anýz. Zamíchejte skleněnou tyčinkou. Hotový odvar přelijte do sklenice. Uchovávejte pečlivě uzavřené korkovou zátkou.
Použití: Chrání před nebezpečím, není však z nejsilnějších ochranných lektvarů. Odvrací od nás pozornost nebezpečných zvířat a osob se zlými úmysly.


POSILUJÍCÍ LEKTVAR
Potřebné pomůcky: kotlík, skleněná tyčinka na míchání lektvarů, skleněná lahvička
Přísady: máta, rozmarýn, propolis a litr vínovice
Postup: Vložte do kotlíku všechny přísady a zamíchejte. Základ lektvaru nechte 14 dní louhovat. Po vylouhování si ho uložte do pásku a do základu vmíchejte med tak, že med použijete. Při odebírání musíte mít v opasku prázdnou skleněnou lahvičku.
Použití: Slouží k doplnění energie, kterou můžete ztratit kouzlením mimo hrad.


